Era una bella mattina di fine novembre. Nella notte aveva nevicato un poco, 
ma il terreno era coperto di un velo fresco 
non piu alto di tre dita. Al buio, subito 
dopo laudi, avevamo ascoltato 
la messa in un villaggio a 
valle. Poi ci eravamo messi 
in viaggio verso le montagne, allo spuntar del sole. 
Come ci inerpicavamo per il 
sentiero scosceso che si snodava intorno al monte, 
vidi l'abbazia. Non mi stupirono di essa le mura che la cingevano da ogni lato, simili 
ad altre che vidi in tutto il mondo cristiano, ma la mole di 
quello che poi appresi 
essere l'Edificio. Era questa una costruzione ottagonale che a distanza appariva come 
un tetragono (figura perfettissima che esprime la saldezza e l'imprendibilita della 
Citta di Dio), i cui lati meridionali si ergevano sul pianoro dell'abbazia, mentre quelli 
settentrionali sembravano crescere dalle falde stesse del monte, su cui s'innervavano 
a strapiombo. Dico che in certi punti, 
dal basso, sembrava che la roccia si 
prolungasse verso il cielo, senza soluzione 
di tinte e di materia, e diventasse a un 
certo punto mastio e torrione (opera di giganti che avessero
 gran familiarita e con la 
terra e col cielo). Tre ordini di finestre dicevano il ritmo trino della sua 
sopraelevazione, cosi che 
cio che era fisicamente quadrato sulla terra, era 
spiritualmente triangolare nel cielo. Nell'appressarvici maggiormente, si capiva che 
la forma quadrangolare generava, a ciascuno dei suoi angoli, 
un torrione eptagonale, 
di cui cinque lati si protendevano all'esterno - quattro dunque
 degli otto lati 
dell'ottagono maggiore generando quattro eptagoni minori, che all'esterno si 
manifestavano come pentagoni. E non e chi 
non veda l'ammirevole concordia di tanti 
numeri santi, ciascuno rivelante un sottilissimo
 senso spirituale. Otto il numero della 
perfezione d'ogni tetragono, quattro il numero dei vangeli, cinque il numero delle zone del mondo, sette il numero dei doni dello Spirito Santo. Per la mole, e per la 
forma, l'Edificio mi apparve come piu tardi avrei visto nel sud della penisola italiana 
Castel Ursino o Castel dal Monte, ma per la
 posizione inaccessibile era di quelli piu 
tremendo, e capace di generare timore nel viaggiatore che 
vi si avvicinasse a poco a 
poco. E fortuna che, essendo una limpidissima mattinata invernale, la costruzione 
non mi apparve quale la si vede nei giorni di tempesta. 
Non diro comunque che essa suggerisse sentimenti di giocondita. Io ne trassi 
spavento, e una inquietudine sottile. Dio sa 
che non erano fantasmi dell'animo mio 
immaturo, e che rettamente interpretavo indubitabili presagi iscritti nella pietra, sin 
dal giorno che i giganti vi posero mano, 
e prima che la illusa volonta dei monaci 
ardisse consacrarla alla custodia della parola divina. 
Mentre i nostri muletti arrancavano per l'ultimo tornante della montagna, la 
dove il cammino principale si 
diramava a trivio, generando 
due sentieri laterali, il 
mio maestro si arresto per qualche tempo, guardandosi intorno ai lati della strada, e 
sulla strada, e sopra la strada, dove una serie di pini sempreverdi formava per un 
breve tratto un tetto naturale, canuto di neve. 
"Abbazia ricca," disse. "All'Abate piace apparire bene nelle pubbliche 
occasioni." 
Abituato come ero a sentirlo fare le piu singolari affermazioni, non lo 
interrogai. Anche perche, dopo 
un altro tratto di strada, udimmo dei rumori, e a una 
svolta apparve un agitato manipolo di monaci 
e di famigli. Uno di essi, come ci vide, 
ci venne incontro con molta urbanita: "
Benvenuto signore," disse
, "e non vi stupite 
se immagino chi siete, perche siamo sta
ti avvertiti della vostra visita. Io sono 
Remigio da Varagine, il cellario del monastero. E se voi 
siete, come credo, frate 
Guglielmo da Bascavilla, l'Abate dovra esserne avvisato. 
Tu," ordino rivolto a uno 
del seguito, "risali ad avvertire che il nostro visitatore sta per entrare nella cinta!" 
"Vi ringrazio, signor cellario," rispose 
cordialmente il mio maestro, "e tanto 
piu apprezzo la vostra cortesia in 
quanto per salutarmi avete interrotto 
l'inseguimento. Ma non temete, il cavallo e passato di qua e si e diretto per il sentiero 
di destra. Non potra andar molto lontano perche, arrivato
 al deposito dello strame, 
dovra fermarsi. E' troppo intelligente per buttarsi lungo il terreno scosceso..." 
"Quando lo avete visto?" domando il cellario. 
"Non l'abbiamo visto affatto, non e vero Adso?" disse Guglielmo volgendosi 
verso di me con aria divertita. "Ma se 
cercate Brunello, l'animale non puo che essere 
la dove io ho detto." 
Il cellario esito. Guardo Guglielmo, poi il sentiero, e infine domando: 
"Brunello? Come sapete?" 
"Suvvia," disse Guglielmo, "e evidente
 che state cercando Brunello, il cavallo 
preferito dall'Abate, il miglior galoppatore 
della vostra scuderia, nero di pelo, alto 
cinque piedi, dalla coda sontuosa, dallo 
zoccolo piccolo e rotondo ma dal galoppo 
assai regolare; capo minuto, orecchie sottili ma occhi grandi
. E' andato a destra, vi 
dico, e affrettatevi, in ogni caso." 
Il cellario ebbe un momento di esitazione
, poi fece un segno ai suoi e si getto 
giu per il sentiero di destra
, mentre i nostri muli riprendevano a salire. Mentre stavo 
per interrogare Guglielmo, perche ero morso dalla curiosita, egli mi fece cenno di 
attendere: e infatti pochi minuti dopo udimmo grida di giubilo, e alla svolta del 
sentiero riapparvero monaci e famigli riportando il cavallo per il morso. Ci passarono 
di fianco continuando a guardarci alquanto
 sbalorditi e ci precedettero verso 
l'abbazia. Credo anche che 
Guglielmo rallentasse il passo
 alla sua cavalcatura per 
permettere loro di raccontare quanto era accaduto. Infatti avevo avuto modo di 
accorgermi che il mio maestro, in tutto e per tutto uomo di altissima virtu, indulgeva 
al vizio della vanita quando si
 trattava di dar prova del suo acume e, avendone gia 
apprezzato le doti di sottile diplomatico, capii che voleva arrivare alla meta preceduto 
da una solida fama di uomo sapiente. 
"E ora ditemi," alla fine non seppi trattenermi, "come avete fatto a sapere?" 
"Mio buon Adso," disse il maestro. 
"E' tutto il viaggio che ti insegno a 
riconoscere le tracce con cui il mondo ci 
parla come un grande libro. Alano delle 
Isole diceva che  
omnis mundi creatura 
quasi liber et pictura 
nobis est in speculum 
e pensava alla inesausta riserva di simboli con cui Dio, attraverso 
le sue creature, ci 
parla della vita eterna. Ma l'universo e 
ancor piu loquace di come pensava Alano e 
non solo parla delle cose ultime (nel qual caso lo fa sempre in modo oscuro) ma 
anche di quelle prossime, e in questo e chiarissimo. Quasi mi vergogno a ripeterti 
quel che dovresti sapere. Al trivio, sulla neve
 ancora fresca, si 
disegnavano con molta 
chiarezza le impronte degli zoccoli di un cavallo, che puntavano verso il sentiero alla 
nostra sinistra. A bella e uguale distanza l'
uno dall'altro, quei segni dicevano che lo 
zoccolo era piccolo e rotondo, e il galoppo di 
grande regolarita - cosi che ne dedussi 
la natura del cavallo, e il fatto che esso 
non correva disordinatamente come fa un 
animale imbizzarrito. La dove i pini formavano come una tettoia
 naturale, alcuni 
rami erano stati spezzati di fresco giusto all'altezza di cinque piedi. Uno dei cespugli 
di more, la dove l'animale deve aver girato
 per infilare il sentiero alla sua destra, 
mentre fieramente scuoteva la sua bella coda, tratteneva ancora tra gli spini dei 
lunghi crini nerissimi... Non mi dirai infine che non sai che quel sentiero conduce al 
deposito dello strame, perche 
salendo per il tornante inferi
ore abbiamo visto la bava 
dei detriti scendere a strapiombo ai piedi del torrione meridionale, bruttando la neve; 
e cosi come il trivio era disposto, il sentiero non poteva che condurre in quella 
direzione." 
"Si," dissi, "ma il capo piccolo, le orecchie aguzze, gli occhi grandi..." 
"Non so se li abbia, ma certo i monaci
 lo credono fermamente. Diceva Isidoro 
di Siviglia che la bellezza di un cavallo 
esige "ut sit exiguum caput et siccum prope pelle ossibus adhaerente, aures breves et argutae, oculi magni, nares patulae, erecta 
cervix, coma densa et cauda
, ungularum soliditate fixa rotunditas". Se il cavallo di 
cui ho inferito il passaggio non fosse stato davvero il migliore della scuderia, non 
spiegheresti perche a inseguirlo non sono stati solo gli stallieri, ma si e incomodato 
addirittura il cellario. E un monaco che considera un cavallo eccellente, al di la delle 
forme naturali, non puo non vederlo cosi come le auctoritates glielo hanno descritto, 
specie se," e qui sorrise con malizia al 
mio indirizzo, "e un dotto benedettino..."". 
"Va bene," dissi, "ma perche Brunello?" 
"Che lo Spirito Santo ti dia piu sale in
 zucca di quel che hai, figlio mio!" 
esclamo il maestro. "Quale altro nome gli avresti dato se persino il grande Buridano, 
che sta per diventare rettore a Parigi, dovendo parlare di un bel cavallo, non trovo 
nome piu naturale?" 
Cosi era il mio maestro. Non soltanto 
sapeva leggere nel 
gran libro della 
natura, ma anche nel modo in cui i monaci leggevano i libri 
della scrittura, e 
pensavano attraverso di quelli. Dote che, come vedremo, gli doveva
 tornar assai utile 
nei giorni che sarebbero seguiti. La sua 
spiegazione inoltre mi parve a quel punto 
tanto ovvia che l'umiliazione per non averla trovata da solo
 fu sopraffatta 
dall'orgoglio di esserne ormai compartecipe 
e quasi mi congratulai con me stesso per 
la mia acutezza. Tale e la forza del vero 
che, come il bene, e diffusivo di se. E sia 
lodato il nome santo del nostro signore Gesu Cristo per questa bella rivelazione che 
ebbi. 
Ma riprendi le fila, o mio racconto, che questo monaco senescente si attarda 
troppo nei marginalia. Di' piuttosto che arrivammo al grande portale dell'abbazia, e 
sulla soglia stava l'Abate a cui due novizi sorreggevano una bacinella d'oro colma 
d'acqua. E come fummo discesi dai nostri animali, egli lavo le mani a Guglielmo, poi 
lo abbraccio baciandolo sulla bocca e dandogli il suo santo benvenuto, mentre il 
cellario si occupava di me. 
"Grazie Abbone," disse Guglielmo, "e per me una gioia grande mettere piede 
nel monastero della magnificenza vostra, la 
cui fama ha valicato queste montagne. Io 
vengo come pellegrino nel nome di Nostro 
Signore e come tale 
voi mi avete reso 
onore. Ma vengo anche a nome del nostro signo
re su questa terra, come vi dira la 
lettera che vi consegno, e anche a suo nome vi ringrazio per la vostra accoglienza." 
L'Abate prese la lettera coi sigilli imperi
ali e disse che in ogni caso la venuta di 
Guglielmo era stata preceduta da altre missive 
di suoi confratelli 
(dappoiche, mi dissi 
io con un certo orgoglio, e difficile cogliere un abate benedettino di sorpresa), poi 
prego il cellario di condurci ai
 nostri alloggiamenti, mentre
 gli stallieri 
ci prendevano 
le cavalcature. L'Abate si ripromise di visitarci piu tardi quando ci
 fossimo rifocillati, 
ed entrammo nella grande corte dove gli 
edifici dell'abbazia 
si estendevano lungo 
tutto il dolce pianoro che smussava in una 
morbida conca - o alpe - la sommita del 
monte. 
Della disposizione dell'abbazia avro 
occasione di dire piu volte, e piu 
minutamente. Dopo il portale (che era l'unico varco nelle mura di cinta) si apriva un 
viale alberato che conduceva alla chiesa abbaziale. A sinistra del viale si stendeva 
una vasta zona di orti e, come poi seppi, il 
giardino botanico, intorno ai due edifici 
dei balnea e dell'ospedale ed
 erboristeria, che costeggiavano la curva delle mura. Sul 
fondo, a sinistra della chiesa, si ergeva l'Edificio, separato dalla chiesa da una 
spianata coperta di tombe.
 Il portale nord della chiesa guardava il torrione sud 
dell'Edificio, che offriva frontalmente agli occhi del visitatore il torrione occidentale, 
quindi a sinistra si legava alle mura e sprofondava turrito verso l'abisso, su cui si 
protendeva il torrione settentrionale, che si vedeva di sghimbescio. A destra della 
chiesa si stendevano alcune costruzioni che le stavano a ridosso, e intorno al chiostro: 
certo il dormitorio, la casa 
dell'Abate e la casa dei pellegrini a cui eravamo diretti e 
che raggiungemmo traversando un bel giardino. 
Sul lato destro, al di la di una vasta 
spianata, lungo le mura meridionali e continuando a oriente dietro la chiesa, una serie 
di quartieri colonici, stalle, mulini, frantoi, granai e cantine, e quella che mi parve 
essere la casa dei novizi. La regolarita 
del terreno, appena ondulato, aveva permesso 
agli antichi costruttori di quel luogo sacro di
 rispettare i dettami dell'orientamento, 
meglio di quanto avrebbero potuto pretendere Onorio Augusto
duniense o Guglielmo 
Durando. Dalla posizione del sole in quell'ora del giorno, 
mi avvidi che il portale si 
apriva perfettamente a occidente, cosi che il coro e l'altare fossero rivolti a oriente; e 
il sole di buon mattino poteva sorgere risvegliando direttamente i monaci nel 
dormitorio e gli animali nelle stalle. Non 
vidi abbazia piu bella e mirabilmente 
orientata, anche se in seguito conobbi San Gallo, e Cluny, e Fontenay, e altre ancora, 
forse piu grandi ma meno proporzionate. 
Diversamente dalle altre, questa si 
segnalava pero per la
 mole incommensurabile dell'Edificio. Non avevo l'esperienza 
di un maestro muratore, ma mi avvidi subito che esso era molto piu antico delle 
costruzioni che lo attorniavano,nato forse per altri scopi, e che l'insieme abbaziale gli 
si era disposto intorno in tempi posteriori, ma in modo che l'orientamento della 
grande costruzione si adeguasse a quello della chiesa, o questa a quello. Perche 
l'architettura e tra tutte le arti quella che 
piu arditamente cerca di riprodurre nel suo 
ritmo l'ordine dell'universo, che gli antichi chiamavano 
kosmos
, e cioe ornato, in 
quanto e come un grande animale su cui rifulge la perfezione e la
 proporzione di tutte 
le sue membra. E sia lodato 
il Creatore Nostro che, come
 dice Agostino, ha stabilito 
tutte le cose in numero, peso e misura. 